---
title: "Naša nova internet stranica!"
date: 2020-11-08T00:30:00+01:00
draft: false
---

Klub "Cross Country" je ponovo online nakon dužeg vremena bez namjenske internet stranice.

## Zašto?

Internet stranica ima opštu namjenu kao centralno mjesto za dijeljenje informacija o klubu i aktivnostima kluba.
Dijeljenje samo na društvenim zajednicama je ograničeno samo na ljude unutar te zajednice, dok su informacije na internet stranicama dostupne svima (koju imaju internet naravno).
Zajednice takođe ograničavaju sadržaj koji možemo da podijelimo, dok ovdje imamo potpunu slobodu izražavanja u bilo kojoj digitalnoj formi.

Pored toga, klub je počeo sa aktivnostima proširenja rada i nadamo se poslovanja te nam internet stranica omogućava da povećemo faktor "ozbiljnosti" koji nam inače nebi bio pripisan.

## Kako?

Pa jednostavno! Ako ste zainteresovani za tehničke detalje, pročitajte obavijest na kraju članka.


## Šta?

Na stranici su nam dostupne mnoge informacije i planiramo proširenja. Ali, trenutno možete pronaći ili možete da očekujete sljedeće informacije o:
* kontaktima
* aktivnosti kluba u vidu članaka na blogu (kao ovaj)
* klubu
* školi paraglajdinga
* tandem letovima koje klub nudi
* našim poletištima (startovima)

Pored toga, tu su i interesantni linkovi, dokumenti, ali i jednostavan formular za kontakt koji svi mogu da koriste.

Ovo je samo početak, očekujte puno više.

> Za tehničku podršku vezanu sa internet stranicu pišite na: [admin@crosscountry.ba](mailto:admin@crosscountry.ba)
