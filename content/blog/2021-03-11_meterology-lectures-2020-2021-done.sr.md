---
title: "Завршен теоријски дио обуке (ген. 2020/2021)"
date: 2021-03-11T10:00:00+01:00
draft: true
---
Да се подсјетимо, теоријска обука обухвата сљедећа предавања:
* Конструкција параглајдера
* Теорија лета
* Ваздухопловни прописи
* Основи метеорологије
* Људске могућности и ограничења
* Ванредни поступци

**Ове седмице смо закључили теоријску обуку пилота параглајдера.
Задње предавање "Основи метеорологије" је одржано у четвртак (11.03.2021).**

Параглајдери су једне он најлакших летјелица и врло су осјетљиве на све атмосферске услове.
Они се ослањају на стубове топлог ваздуха који се издиже како би добили висину, што
довољно говори о томе. Јако је битно да сви пилоти знају када могу да лете, а још важније када треба
да сачекају или одустану од лета.

Обука је одржана у Хотелу Босна са почетком у 17 часова у трајању од 3 часа. На нашој
[инстаграм страници]("https://www.instagram.com/crosscountry.ba/")
можете пронаћи фотографије.

Као и увијек, сигурност на првом мјесту!
Умјесто да задовољимо законске потребе обуке основним предавањем
и за ово предавање метеорологије клуб је пронашао јако искусног предавача из поља метеорологије.
Рајко Поповић је дипломирао атмосферске науке и метеорологију у Загребу. Вођа је тима противградне
одбране
[ПГПРС-a]("https://pgprs-info.com/").
Иза себе има скоро 30 година искуства у пољу, поред свега
осталог, гледајући наше небо у ПГПРС-у (25) или као подршка сигурности лета на бањалучком аеродрому (3).

Све што сада преостаје је завршетак практичне обуке кроз летове уз пратњу наших искусних инструктора,
али и самосталне летове. Више о томе у наредним чланцима.

Школа летења не стаје са овим. Ако сте заинтересовани, препоручујемо да нам се јавите раније јер је
број полазника ограничен. Контакт информације можете пронаћи на
[контакт страници](/sr/contact)
или преко наших друштвених заједница.

