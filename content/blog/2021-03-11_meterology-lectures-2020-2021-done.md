---
title: "Završen teorijski dio obuke (gen. 2020/2021)"
date: 2021-03-11T10:00:00+01:00
draft: false
---

Da se podsjetimo, teorijska obuka obuhvata sljedeća predavanja:
* Konstrukcija paraglajdera
* Teorija leta
* Vazduhoplovni propisi
* Osnovi meteorologije
* Ljudske mogućnosti i ograničenja
* Vanredni postupci

**Ove sedmice smo zaključili teorijsku obuku pilota paraglajdera.
Zadnje predavanje "Osnovi meteorologije" je održano u četvrtak (11.03.2021).**

Paraglajderi su jedne on najlakših letjelica i vrlo su osjetljive na sve atmosferske uslove.
Oni se oslanjaju na stubove toplog vazduha koji se izdiže kako bi dobili visinu, što
dovoljno govori o tome. Jako je bitno da svi piloti znaju kada mogu da lete, a još važnije kada treba
da sačekaju ili odustanu od leta.

Obuka je održana u Hotelu Bosna sa početkom u 17 časova u trajanju od 4 časa. Na našoj
[instagram stranici]("https://www.instagram.com/crosscountry.ba/") možete pronaći fotografije.

Kao i uvijek, sigurnost na prvom mjestu!
Umjesto da zadovoljimo zakonske potrebe obuke osnovnim predavanjem
i za ovo predavanje meteorologije klub je pronašao jako iskusnog predavača iz polja meteorologije.
Rajko Popović je diplomirao atmosferske nauke i meteorologiju u Zagrebu. Vođa je tima protivgradne
odbrane [PGPRS-a]("https://pgprs-info.com/"). Iza sebe ima skoro 30 godina iskustva u polju, pored svega
ostalog, gledajući naše nebo u PGPRS-u (25) ili kao podrška sigurnosti leta na banjalučkom aerodromu (3).

Sve što sada preostaje je završetak praktične obuke kroz letove uz pratnju naših iskusnih instruktora,
ali i samostalne letove. Više o tome u narednim člancima.

Škola letenja ne staje sa ovim. Ako ste zainteresovani, preporučujemo da nam se javite ranije jer je
broj polaznika ograničen. Kontakt informacije možete pronaći na [kontakt stranici](/contact) ili
preko naših društvenih zajednica.

